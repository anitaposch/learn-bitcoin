# L’evoluzione del denaro

Bitcoin è nato il 3 gennaio 2009. Sin dalla sua creazione, l’Internet Protocol (IP) P2P di Bitcoin ha collegato nuovi blocchi di dati nell’ambito di una catena di transazioni approssimativamente ogni 10 minuti. La blockchain di Bitcoin registra le transazioni secondo un ordine cronologico che non è possibile alterare a posteriori, proprio come il tempo in sé e per sé. Come il battito cardiaco mantiene in vita il nostro corpo, il processo è preservato da un sistema che deriva i propri fondamenti dalla crittografia, teoria dei giochi, informatica e reti decentralizzate che lo mantiene in equilibrio.

Questo sistema auto-regolato possiede le seguenti caratteristiche:

-   Le transazioni in Bitcoin sono resistenti alla censura.
-   Bitcoin è immutabile.
-   Bitcoin non può essere contraffatto.
-   Le transazioni in Bitcoin sono altamente sicure senza la necessità di alcun intermediario, come ad esempio una banca.
-   Le transazioni in Bitcoin sono trasparenti, pubblicamente consultabili e possono essere verificate da tutti.

![Un pagamento con PayPal in confronto a Bitcoin](assets/_paypal-bitcoin-intermediaries.PNG) [^1]
In una transazione di pagamento tradizionale vi sono circa sette passaggi intermedi prima che il pagamento raggiunga il destinatario. Bitcoin non ne ha nessuno.

-   Bitcoin è una rete neutrale: non giudica e non distingue tra pagamenti “buoni” e pagamenti “cattivi”.
-   Bitcoin è permissionless: non vi sono sorveglianti che possano impedirne l’uso.
-   Bitcoin è senza confini: può essere utilizzato globalmente.
-   L’Internet Protocol di Bitcoin è un bene comune: appartiene a tutti quanti, non a una singola entità come ad esempio un’azienda privata.
-   Le regole di Bitcoin vengono applicate dal consenso programmaticamente sicuro di tutte le parti coinvolte.

Bitcoin è il denaro della gente. Bitcoin è l’evoluzione del denaro. È una continuazione dell’instancabile processo di scoperta di nuove forme di denaro che è sempre stata parte della storia dell’umanità. Nel corso dei millenni, varie nuove forme di denaro sono state scoperte e utilizzate, dallo scambio di beni tra persone a un sistema di credito basato sul sistema aureo, alla valuta fiat fino a giungere all’attuale sistema inflazionistico non coperto da riserve. I sistemi bancari e monetari come li conosciamo oggi sono esistiti e si sono evoluti per circa 300 anni. È un processo naturale che, col sorgere di nuove forme di comunicazione via Internet, emergano una nuova forma di economia e una nuova tipologia di denaro nativa di Internet.  

![Storia del denaro](assets/_money-history.png) [^2]

Il denaro crittograficamente programmabile o l’”Internet of Money” – come definito da Andreas M. Antonopoulos – è inarrestabile. Siamo agli inizi di una nuova era nella storia dell’umanità.   

## Pietre Rai di Yap
Se Bitcoin può sembrare complesso e non si è in grado di afferrare il concetto di blockchain come un libro mastro condiviso della verità, le pietre Rai delle isole di Yap sono un buon esempio per l’introduzione di alcuni concetti rassomiglianti.  

Le pietre Rai sono dei grossi dischi di pietra utilizzati nelle isole di Yap, situate nell’Oceano Pacifico Occidentale (Micronesia). Sono ricavate dai depositi calcarei estratte dalle rocce delle isole di Palau, e sono state utilizzate come moneta fino al XX secolo.

![Pietre Rai con palo per il trasporto, 1903](assets/_Stone_Money_of_Uap_1903_Jayne,_String_Figures_p160.jpg) [^3] 

Le pietre Rai sono state trasportate a Yap tramite imbarcazioni e, quando venivano spese, a causa delle dimensioni e del peso rilevanti non venivano spostate, bensì veniva semplicemente cambiato il proprietario. Ogni transazione veniva “registrata” oralmente, rendendo la proprietà della pietra di dominio pubblico e tramandata alla comunità. Lo “storico”/”mastrino” della transazione divenne l’unica parte che conta. In passato, una pietra cadde dalla zattera mentre veniva trasportata alla volta di Yap, ed affondò. La pietra venne in ogni caso ritenuta utilizzabile come denaro, in quanto esistente seppur nessuno potesse vederla o ne avesse accesso.   

Questo dettaglio è di particolare importanza in quanto dimostra un utilizzo del tutto naturale di una transazione contabile. Il mastrino era condiviso e tramandato oralmente tra gli abitanti, e la proprietà attribuita e delegata senza che alcuna pietra si muovesse: tutti erano concordi, e si formava consenso. È in questo modo che possiamo effettuare una comparazione con le proprietà della blockchain di Bitcoin; è un libro mastro condiviso di tutte le transazioni, conservato simultaneamente e globalmente presso migliaia di computer denominati nodi (_“nodes”_ in inglese). [^4]

Un’ulteriore somiglianza con Bitcoin è la creazione delle pietre Rai, che necessitava di lavoro intensivo alla stregua del sistema di _proof-of-work_. Le pietre venivano ricavate tramite l’impiego di utensili e lavoro manuale, estratte presso località oltremare, e trasportate nell’isola tramite l’impiego di zattere. Quando le tecniche moderne resero facile la produzione delle pietre Rai, queste divennero meno utili come moneta, in quanto non rappresentavano più un indicatore affidabile dell’energia impiegata.

Le pietre Rai sono considerate dagli economisti moderni come una forma primitiva di denaro, e sono spesso utilizzate come un esempio a supporto della tesi che il valore di alcune forme di denaro può essere assegnato esclusivamente sulla base di un sistema di credenze condiviso in tale valore.[^5] Il denaro di oggi non è coperto da alcuna riserva. Difatti, è solamente stato stabilito e dichiarato moneta a corso legale tramite un regolatorio governativo. Per questo motivo è il mezzo e l’unità di conto che utilizziamo e che dunque viene percepito come avente valore.  


## Come è stato creato il denaro

>"Bisogna aver fiducia che la banca centrale non svilisca la valuta, ma la storia delle monete fiat è piena zeppa di violazioni di tale fiducia." - Satoshi Nakamoto

Imparare Bitcoin è stata una rivelazione per me. Ci sono due distinti periodi nella mia vita, una prima di Bitcoin e una dopo Bitcoin. Oggi vedo le cose in maniera completamente differentemente. Nell’obiettivo di capire bitcoin, in primis ho dovuto comprendere il sistema monetario corrente. Quali sono le differenze tra sistemi monetari come il dollaro statunitense (USD) o l’euro (EUR) e Bitcoin? Cos’è l’inflazione? Che ruolo giocano le banche centrali, ecc.? È sconcertante che le scuole non insegnino questi concetti, ma questa specifica mancanza di istruzione potrebbe sfortunatamente essere intenzionale.

180 valute sono utilizzate in 195 Paesi nel mondo. Una valuta è un sistema di denaro di uso comune, stabilito dai governi. Molte giurisdizioni definiscono la propria valuta nazionale come moneta a corso legale; è denaro legittimato come valido per il pagamento del debito e che non può essere rifiutato come mezzo di pagamento.

Tutte le 180 valute – il dollaro, l’euro, lo yen e la sterlina inglese, ad esempio – possono essere ascritte all’interno di una categoria denominata “valute _fiat_”. Dal 1971, nessuna di questa valuta fiat è coperta da riserve auree o altro asset tangibile. Il denaro ha valore perché ci crediamo. Il denaro è un linguaggio che permette di esprimere socialmente il valore delle cose. La parola fiat deriva dal latino e significa “_e così sia_”. Il denaro corrente viene creato tramite la registrazione in un mastrino digitale, ed è solamente un numero nell’ambito di un sistema contabile. Non v’è generazione di produttività nel mondo reale.

Chi è incaricato alla creazione del denaro? È un mix di governi e banche centrali, in concerto con le banche commerciali. È un sistema centralizzato e gerarchico con sorveglianti. Non esiste alcun accordo sul limite di fornitura o sul tasso di emissione.

La moneta fiat è _“moneta per decreto“_; è amministrata e gestita in modo coercitivo attraverso l’implicita minaccia di violenza da parte dello Stato. Il valore viene mantenuto dalla creazione di una passività fiscale infinita che puoi soddisfare solamente tramite l’impiego di valute fiat e dai mercati azionari amministrati dallo stato, nonché da leggi che definiscono la moneta a corso legale e la politica fiscale.

* Il denaro è creato dalle banche centrali sottoforma di banconote e monete.
* Le banche centrali comprano asset e obbligazioni dal mercato aperto, i fondi confluiscono nel sistema.
*	Il denaro è creato attraverso stimoli governativi, tramite benefit, sovvenzioni ed operazioni di salvataggio.
* Il denaro è creato dalle banche commerciali tramite le operazioni di prestito.

### Il denaro è stato creato dal debito
Tutti conosciamo l’ultimo punto. È il processo per il quale accendiamo un prestito per acquistare un immobile, iniziare un’impresa o comprare un’automobile. La procedura è semplice, ma solamente per coloro i quali godono già di un privilegio. Se non sei in grado di fornire una garanzia collaterale, sei un piccolo imprenditore, non hai un lavoro con un salario fisso, oppure sei una donna in un Paese alle quali è proibito possedere una proprietà, dunque probabilmente non ti qualifichi per l’ottenimento di una linea di credito dalla banca. Se riceverai il prestito, la banca modificherà il suo mastrino digitale e aggiungerà la somma del credito nel suo prospetto contabile. Tu dovrai restituire l’ammontare del prestito più il tasso di interesse. Dovrai ora lavorare o vendere qualcosa in modo da poter essere in grado di ripagare il prestito più il tasso di interesse. È un ottimo affare per le banche. Non aggiungono nulla, ma guadagnano gli importi legati al tuo contratto di prestito e gli interessi quando li ripagherai.  

In aggiunta, c’è uno strumento denominato riserva frazionaria. Questo meccanismo consente alle banche di prestare più denaro di quanto ne abbiano in riserva o di quanto ne abbiano in giacenza nel proprio conto presso la banca centrale. L’ammontare minimo che le banche devono mantenere sotto forma di asset liquidabili, denominato “coefficiente di riserva”, è determinato dalla banca centrale. La percentuale varia da Paese a Paese. Nella eurozona, al momento in cui scrivo, la riserva obbligatoria è di minimo l’1%. A marzo 2020, il FED (il Federal Reserve System, la banca centrale degli Stati Uniti d’America) ha abolito questo requisito minimo a causa della pandemia del COVID-19. Il Canada, gli UK, la Nuova Zelanda, l’Australia, la Svezia e Hong Kong non hanno alcun requisito minimo in merito alla riserva. Se tutti noi oggi ci recassimo presso le nostre banche e richiedessimo di prelevare i nostri depositi, il sistema bancario collasserebbe. Poiché le banche hanno prestato più denaro di quanto ne possiedono, sarebbero impossibilitate a restituirti i tuoi soldi.  

Nel 2020 il debito pubblico è aumentato da 24 trilioni ad un incredibile ammontare di 281 trilioni USD, o il 355% del PIL globale. [^6]

![Rapporto debito/PIL](assets/_Debt-to-GDP-ratio-2020.jpg)

### Le banche centrali come prestatori di ultima istanza  
Le banche commerciali hanno facoltà di richiedere assistenza alla banca centrale come prestatori di ultima istanza, e hanno esercitato questo diritto. Nel 2008/2009 le banche responsabili della crisi finanziaria globale hanno potuto beneficiare di piani di salvataggio. Sono state salvate perché erano considerate _“too big to fail”_ (troppo grandi per fallire). E cosa ne hanno fatto del denaro ricevuto? Hanno riacquistato azioni delle loro società. Niente è stato riversato nell’economia. Il divario tra ricchi e poveri si è inevitabilmente allargato.

Le banche centrali sono chiamate prestatori di ultima istanza. L’obiettivo è di prevenire destabilizzazioni economiche come risultato del panico bancario, e corse agli sportelli da banca in banca causate dalla mancanza di liquidità. Attori della finanza quali le banche sanno che le banche centrali saranno in grado di salvarle, il che conduce a un rischio morale – l’assunzione di comportamenti eccessivamente rischiosi da parte di banchieri ed investitori.

La creazione di denaro artificiale tramite le banche centrali hanno oscurato le distorsioni del mercato. A causa delle manipolazioni e dell’inondazione del sistema monetario di denaro a buon mercato, non v’è più un razionale meccanismo di determinazione del prezzo. Normalmente, domanda e offerta determinano il valore di beni e servizi ma, in un mercato distorto e manipolato, non c’è possibilità di un processo di determinazione del prezzo veritiero. La classe media globale sta pagando per l’avidità dell’élite finanziaria che, a sua volta, è alimentata dal sistema corrotto di creazione del denaro.

Sei mai stato soggetto ad un piano di salvataggio? E in caso positivo, faresti la stessa cosa più e più volte, manipolando il sistema sapendo che ci sarà sempre un’ultima risorsa che ti salverà sempre? Questo è esattamente ciò che le banche, Wall Street, fondi speculativi e i loro legali fanno costantemente, assistiti dalle banche centrali ovunque nel mondo.

“Normalmente, le banche centrali mantengono delle riserve in caso di emergenza, fissano dei tassi di interesse, e allocano fondi per stimolare o rallentare le economie a seguito di eventi destabilizzanti come guerre o panico bancario. Un ruolo assunto più recentemente è quello di assicurare l’intero sistema finanziario e influenzare la traiettoria economica di intere nazioni sovrane. Questa è l’antitesi della democrazia. Questa oligarchia monetaria opera oltre le norme e i limiti democratici." [^7]

Il libro di Nomi Prins ha attinto alla psiche di Wall Street, rivelando come la struttura stessa del sistema finanziario è fortemente dipendente dai trader pronti ad accalcarsi verso la prossima grande scommessa, incuranti della posta in gioco. In aggiunta, le _stesse_ persone e famiglie continuano ad apparire, comparendo tra Wall Street e Washington. Hanno influenzato l’economia sotto di loro dall’alto del loro status, grazie al denaro privato e alle cariche pubbliche, smantellando leggi che li ostacolavano e trovando escamotage tramite l'individuazione di scappatoie. Le banche private hanno normalizzato la manipolazione del mercato. Le banche centrali ne hanno fatto un’arte, senza alcun freno." [^8] 

### Inflazione della massa monetaria

Prendiamo il dollaro americano come esempio tra le monete fiat. A causa dell’inflazione della massa monetaria, maggiore è la disponibilità di USD, minore è il valore di ogni singola banconota. Immagina una banconota come fosse una commodity, come il rame. Se nel mercato ci fosse più disponibilità di rame di quanto sia la domanda, dunque il prezzo del rame crollerà; il suo valore decresce. Il medesimo meccanismo è vero per la tua banconota. Anche il valore delle valute fiat è determinato dal rapporto tra domanda ed offerta. Se aumenti la disponibilità ma la domanda rimane la stessa, il valore di una singola unità diminuirà. 

L’offerta di moneta consiste di vari tipi di aggregati monetari classificati con la lettera “M”, come M0 (base monetaria), M1, M2 e M3. Le definizioni potrebbero leggermente variare da paese a paese. 

La base monetaria (M0) è l’ammontare totale di una valuta nella propria forma fisica di banconote e monete metalliche che sono in libera circolazione nelle mani del pubblico oppure sottoforma di depositi che le banche commerciali mantengono presso le riserve della banca centrale. [^9] 

Fintanto che mantieni contante, è un asset come bitcoin, ossia una proprietà che possiedi. Se hai contanti ma li depositi presso una banca, ottieni un credito ma non possiedi più tale denaro. Similmente con bitcoin presso un exchange, la borsa di scambio.

Gli altri aggregatori monetari (M1, M2, M3) si basano su crediti verso la base monetaria. [^10]

M1 include M0, la moneta scritturale, i traveller’s cheque e altre attività finanziare facilmente convertibili in denaro contante.

M2 comprende M0, M1, titoli del mercato monetario, fondi comuni di investimento ed altri depositi vincolati. Questi asset finanziari sono meno liquidi rispetto all’M1, e seppur siano meno adatti come mezzo di pagamento, tuttavia possono essere convertiti velocemente in denaro contante o depositi bancari. L’aggregato M2 viene analizzato con attenzione in quanto indicatore della massa monetaria e della inflazione futura, oltre che essere espressione degli obiettivi della politica monetaria di una banca centrale.

L’ammontare di liquidità secondaria M2 in circolazione negli Stati Uniti d’America ammontava a **19.7 trilioni di USD** nel febbraio 2021. [^11] Si noti la crescita nel 2020.

![Crescita della liquidità secondaria M2 negli USA, 2021](assets/_M2-money-stock-US-2021.png)

"Accettiamo tutto questo come fosse normale in quanto presumiamo che non avrà mai fine. Il meccanismo di riserva frazionaria del sistema bancario ha funzionato in tutto il mondo per centinaia di anni (in primis il sistema aureo, e successivamente il denaro fiat), seppur con occasionali eventi inflazionari lungo la strada che hanno parzialmente risistemato le cose.

Ogni singola unità di valuta fiat si è svalutata di circa il 99% o più nel corso dei decenni. Questo va a significare che gli investitori necessitano di guadagnare un tasso di interesse che eccede il tasso di inflazione reale (e ciò non sta attualmente accadendo), oppure necessitano di effettuare investimenti, che gonfiano il valore dell’azione e della proprietà immobiliare rispetto ai propri flussi di cassa, e fa salire i prezzi di oggetti rari come le opere d’arte." [^12]

Un ulteriore fattore dell’inflazione della massa monetaria è il dato del tasso di crescita della popolazione USA e delle nazioni occidentali, il quale non sale proporzionalmente all’offerta di moneta. “La popolazione americana cresceva di circa 1.5% annualmente, ora cresce ad un ammontare che rasenta lo 0.5% per anno. Ciò è molto importante. Contemporaneamente, la massa monetaria è salita del 25% anno dopo anno, ed è sulla buona strada per essere 75%+ in un periodo di 5 anni nel futuro." [^13]

Strettamente parlando, l’inflazione avviene quando la massa monetaria supera la crescita del PIL nominale, che include popolazione e crescita della produttività. L’indice dei prezzi al consumo USA dimostra che i prezzi dei beni è salito al declinare del valore della moneta.
![Indice dei prezzi al consumo USA 2020](assets/_Consumer-Price-index-US-2021.png) [^14]

### Schema Ponzi	

> Schema Ponzi: “Una tipologia di truffa in cui la fede nel successo di un'impresa fittizia è incoraggiata dal pagamento di ritorni rapidi ai primi investitori utilizzando il denaro investito dai successivi." - **Oxford English Dictionary**

I nemici di Bitcoin lo ritengono uno schema Ponzi. Io ritengo che o non comprendono Bitcoin o non capiscono quale sia il reale schema Ponzi, oppure hanno un interesse affinché Bitcoin non abbia successo. Charles Ponzi fu arrestato negli Stati Uniti nel 1920 per aver ottenuto 20 milioni di dollari da decine di migliaia di vittime. Prometteva di duplicare i loro risparmi in tre mesi. In cambio di denaro contante, gli investitori ricevevano una cambiale che garantiva la restituzione originaria dell’investimento più il 50% di interesse maturato. Queste cambiali recavano la firma con timbro ad inchiostro del Ponzi.  Molti si riferivano a queste cambiali come le “cambiali Ponzi".

> "Il mio business era semplice. Si trattava del vecchio giochetto di rubare Peter per pagare Paul. Mi avresti consegnato cento dollari e io ti avrei dato una cambiale a garanzia di un pagamento di cento-cinquanta dollari entro tre mesi… Le mie cambiali acquisirono maggior valore del denaro americano… Ma poi iniziarono i problemi. L’intero sistema collassò." - **Charles Ponzi**

Qualora volessi approfondire, [ascolta l’episodio del mio podcast sulla vita e storia dell’italiano Charles Ponzi](https://anita.link/ponzi). Lo puoi trovare all’indirizzo https://anita.link/ponzi.

**Caratteristiche di uno schema Ponzi**

* Lo schema Ponzi ha un attore, leader o organizzatore centralizzato che colleziona investimenti e, alla fine, fugge. 
* Gli schemi Ponzi non sono revisionabili contabilmente né trasparenti. Nessuno tranne l’ideatore è a conoscenza di cosa accade ai fondi.
* Lo schema Ponzi emette pagamenti fino a quando il meccanismo si spezza – non c’è limite nella fornitura.
* Difficoltà nel ripagare gli investitori: maggiore è il volume di denaro che fluisce all’interno dello schema, maggiore è il denaro che dovrà essere restituito, e maggiore sarà la difficoltà per l’ideatore di fermare il meccanismo. 
* Il sistema dovrà necessariamente spezzarsi – non c’è via di scampo.
* Il truffatore ricava del denaro prestando fondi privi di reale contributo sulla performance economica di un Paese.
* L’avidità è il fattore principale di uno schema Ponzi. Gli investitori al dettaglio che per primi vi partecipano, guadagnano interessi e lo riferiscono ad altri, che a loro volta desiderano arricchirsi velocemente.

Compariamo ora queste caratteristiche col sistema attuale di creazione del denaro.

**Caratteristiche della creazione della moneta fiat**

* Attori centralizzati come governi, banche centrali e banche commerciali creano denaro.
* Il sistema monetario non è revisionabile contabilmente né trasparente.
* Non vi è limite dell'offerta monetaria.
* Difficoltà nel ripagare gli investitori: a causa del meccanismo della riserva frazionaria, se solamente il 20% dei clienti di una banca richiedesse di prelevare tutti i propri risparmi allo stesso momento, la banca si troverebbe in un grosso guaio e non acconsentirebbe all’operazione. Questo accade frequentemente in tutto il mondo, ed accadde ad alcune banche americane agli inizi del 2020 durante il confinamento pandemico.
* Il sistema dovrà necessariamente collassare – non c’è via di scampo.
* Le banche ricavano del denaro prestando fondi privi di reale contributo sulla performance economica di un Paese.
* L’avidità è il fattore principale del sistema fiat. Le élite finanziarie ricevono prestiti a tassi agevolati perché possiedono valori mobiliari per acquistare ulteriori valori mobiliari ed aumentare la propria ricchezza e potere.

### Il reale schema Ponzi

* L’unica similitudine tra Bitcoin e uno schema Ponzi è l’economia di rete alimentata dall’avidità. Ma differentemente da uno schema Ponzi, tu sei in grado di detenere personalmente le chiavi di accesso ai tuoi bitcoin. Non vi è alcuna banca o attore centralizzato che controlla i tuoi bitcoin.

* Bitcoin ha una fornitura limitata. Ne saranno creati solamente 21 milioni. Bitcoin è limitato mentre una valuta fiat è infinita. Non vi sarà alcuna inflazione della massa monetaria in Bitcoin.

* L’emissione di bitcoin è predeterminata da un algoritmo che tutti i partecipanti in Bitcoin hanno concordato e difeso tramite l’impiego di nodi. Non può essere alterata senza il consenso della comunità Bitcoin globale. Considerato che il limite di emissione di 21 milioni di bitcoin è una tra le caratteristiche più importanti di Bitcoin, un accordo volto a mutarlo sarà molto difficile da ottenere, se non impossibile.

* I banchieri delle banche centrali determinano il destino finanziario dei Paesi in tutto il mondo. Non sono eletti ma agiscono come i governi, e tentano di controllare l’intero mercato finanziario. 

* L’effetto Cantillon è stato descritto dall’economista franco-irlandese Richard Cantillon attorno il 1730. Suggerì che l’inflazione avviene gradualmente e che la nuova fornitura di denaro creata dalle banche ha un effetto localizzato sull’inflazione, ricompensando i banchieri e attori a loro vicini creando artificialmente denaro, avvantaggiando coloro i quali siano più prossimi all’origine del denaro. 

> "La crisi del FED (Federal Reserve System americano) e le politiche monetarie post-crisi, adottate dalle maggiori banche centrali, si supponevano dover ‘sgocciolare’ alle masse in ragione della teoria del "_trickle-down_". Ciò non accadde. L’élite globale ne era a conoscenza allora, e ne è ancor più consapevole adesso. Nel gennaio 2017, il World Economic Forum ha ammesso che l’aumento della disuguaglianza avrebbe minacciato l’economia mondiale. Sono questi collusi a provocare la disuguaglianza, perché traggono un beneficio per sé e per la preservazione delle gerarchie di potere globale, a discapito di tutto e tutti." - **Nomi Prins** [^15]


### La fine di questo tipo di crescita

La disuguaglianza economica è in aumento negli ultimi secoli, assieme alla mercificazione e monetizzazione delle risorse naturali. Nulla è rimasto ancora da consumare. Stiamo vivendo una lotta per le risorse, per pari opportunità contro l’establishment e l’élite che si arricchiscono tramite corruzione e vantaggi finanziari.

"Un ulteriore derivato della crisi finanziaria e della collusione della banca centrale fu l’aumento dell’ansietà economica che contribuì alla generazione di sentimenti nazionalistici, dal Brasile alla Gran Bretagna, fino agli Stati Uniti. Lo shock della Brexit del Regno Unito riecheggiò intorno al mondo quando gli elettori si allontanarono dalla leadership in carica e dalle loro politiche economiche fallimentari. Negli Stati Uniti, la vittoria di Donald Trump, il presidente milionario ‘antiestablishment’ rappresentò un’ulteriore manifestazione del trend. Questa storica votazione non fu una causa diretta delle politiche della banca centrale ma ne fu un effetto." [^16]

Il divario crescente tra ricchi e poveri si basa sull’attuale sistema monetario, che è il reale schema Ponzi. I banchieri della banca centrale non sono eletti democraticamente, tuttavia hanno potere di decidere il destino finanziario del mondo. Banchieri e i loro amici traggono profitto da questo sistema. È giunto il tempo per un’alternativa: una forma di denaro per la gente, che sia decentralizzata, aperta, neutrale, trasparente, immutabile, non-inflazionaria e collaborativa: Bitcoin.

### Il sistema odierno del petrodollaro

Ora che abbiamo discusso su come il denaro viene creato, tuffiamoci nel mondo delle guerre delle valute e come questo sistema di valute nazionali è esclusivo ed è stato storicamente dominato da differenti imperi.

Quella delle guerre delle valute è una lunga storia. “Nel corso del secolo passato, il mondo passò da un sistema aureo, agli accordi di Brenton Woods, al sistema del petrodollaro. Ogni sistema fallì per cause interne anziché essere abbattuto dall’esterno, e ad ogni cambio di sistema si verificò una significativa e diffusa svalutazione monetaria."[^17] 

L’egemonia monetaria britannica durò dal 1871 alla Prima guerra mondiale. Allora, una valuta nazionale era ancorata all’oro. In seguito al periodo interbellico, quando il potere monetario iniziò a decentralizzarsi, gli Stati Uniti emersero come potenza centrale monetaria a seguito della vittoria degli alleati nella Seconda guerra mondiale. Il sistema degli accordi di Bretton Woods, stabiliti nel 1944, rappresentò il primo esempio di un ordine monetario negoziato tra le parti, inteso a regolare le relazioni monetarie tra stati indipendenti. Definì un sistema di regole, istituzioni e procedure per regolare il sistema monetario internazionale quale il Fondo Monetario Internazionale (FMI). Gli Stati Uniti, che controllavano due-terzi dell’oro del mondo, insistettero affinché gli accordi di Brenton Woods si basassero su ambo l’oro e il dollaro statunitense. I rappresentati sovietici parteciparono alla conferenza ma in seguito si rifiutarono di ratificare gli accordi finali, insistendo sul punto che le istituzioni createsi fossero “branche di Wall Street”. Questo episodio può essere interpretato come il punto di partenza della guerra fredda.

Il 15 agosto 1971, gli Stati Uniti, guidati dal Presidente Richard Nixon, soppresse unilateralmente la convertibilità del dollaro americano in oro, mettendo effettivamente la parola fine al sistema degli accordi di Brenton Woods, e rendendo il dollaro una valuta fiat. Allo stesso momento, numerose valute dal cambio fisso (come, ad esempio, la sterlina inglese) mutarono in un sistema fluttuante dal cambio flessibile.

Il sistema monetario odierno è costruito sulla base del petrodollaro. Lyn Alden lo descrive nel suo articolo “La struttura del sistema monetario globale":

"A partire dal 1971, a seguito della soppressione del sistema degli accordi di Brenton Woods, le valute del mondo divennero tutte valute fiat, e il sistema monetario globale venne stravolto. Nella storia umana, questa fu la prima volta in cui le valute del mondo divennero tutte allo stesso momento pezzi di carta non coperti da riserve.

La valuta fiat fa parte di un sistema monetario in cui non vi è alcun valore intrinseco nella valuta in sé e per sé; è solamente carta, monetine metalliche, o bit di informazioni digitali. Ottiene un valore solamente in ragione di un governo che invece dichiara che lo abbia, e che la definisce moneta a corso legale atta al pagamento dei beni, tasse incluse.

Un Paese può imporre l’utilizzo di una valuta fiat come mezzo di scambio e unità di conto nell’ambito della propria nazione rendendo le tasse saldabili solamente in tale valuta, oppure emanare leggi volte ad aggiungere frizione, o in qualche caso bandire, altri mezzi di scambio e unità di conto. Tuttavia, se la valuta comincia ad avere problemi rilevanti, come nel caso di molti mercati emergenti, si svilupperà un mercato sotterraneo di altri mezzi di scambio quali valute estere o beni tangibili.

Una valuta fiat può rappresentare un problema particolare quando si è intenzionati ad utilizzarla fuori dai confini nazionali. Qual è il motivo per imprese e governi di accettare pezzi di carta non coperti da riserve che possono essere stampati senza soluzione di continuità da un governo estero, come forma di pagamento per i loro preziosi beni e servizi? Qual è il valore, se non sono convertibili? Per quale motivo venderesti petrolio a stranieri in cambio di carta?

Agli inizi degli anni ’70 vi erano svariati conflitti geopolitici inclusa la guerra dello Yom Kippur e l’embargo del petrolio dell’OPEC. Nel 1974, tuttavia, gli Stati Uniti e l’Arabia Saudita raggiunsero un accordo e, da allora, il mondo si assestò nell’ambito del sistema del petrodollaro; un modo scaltro affinché il sistema globale di valute fiat funzionasse decentemente… Col sistema del petrodollaro, l’Arabia Saudita (e gli altri Paesi dell’OPEC) vendeva il proprio petrolio esclusivamente in dollari, ottenendo in cambio protezione e cooperazione da parte degli Stati Uniti. Se ad esempio la Francia volesse acquistare petrolio dall’Arabia Saudita, lo dovrà fare utilizzando dollari… In cambio, gli Stati Uniti dispiegheranno la propria marina militare a protezione dei canali commerciali globali, e preserveranno lo status quo geopolitico tramite azioni militari o eventualmente la minaccia, a proprio piacimento… Alcuni di noi, in particolare coloro che maggiormente siano più vicini allo scalino più alto della scala del reddito, beneficiano di questo sistema, direttamente o indirettamente. Quegli americani il cui lavoro gravita attorno alla finanza, alla carica pubblica, alla sanità, e alla tecnologia godono dei molti benefit di vivere all’interno di una potenza egemonica, senza alcuno svantaggio. D’altra parte, però, gli americani che producono prodotti fisici e tangibili tendono a non beneficiarne, poiché hanno perso il loro lavoro oppure hanno soppresso il proprio reddito, e pertanto non hanno beneficiato dei guadagni. E fuori dagli Stati Uniti, i Paesi che fanno export beneficiano del sistema, mentre i Paesi a cui non piace come sia strutturato il sistema monetario globale non hanno altre opzioni o possibilità per far qualcosa al riguardo, fatto salvo diventare una potenza al pari di Russia e Cina."[^18]

Da decadi siamo in una guerra di valute. Quale valuta è più forte? Quale Paese può godere di maggiori benefit nel manipolare la propria valuta? L’euro, il dollaro americano, lo yuan cinese? Oppure Diem di Facebook? La moneta privata delle corporazioni è il nuovo player nel mercato. Per mantenere i propri poteri, le banche centrali hanno iniziato a lavorare sulle proprie valute digitali (CBDC – Central Bank Digital Currency).

![Emergono nuove forme di denaro](assets/_new-forms-money.png) [^19]

Bitcoin è la nostra alternativa in risposta a questo sistema. Proteggere la nostra privacy in quest’era digitale, votare contro l’abuso del potere monopolistico del sistema attuale, e dare alle persone che vivono in regimi autoritari di dittatori corrotti le stesse opportunità di partecipare al sistema economico. Bitcoin è una strategia di difesa, uno strumento col quale possiamo preservare il diritto umano di libertà di transazione e di privacy.

[^1]: [Illustration NetGuardians retrieved April 2017](https://www.netguardians.ch/ngfintechblog/2016/11/17/blockchain-explained-part-1)  
[^2]: Anita Posch, credits: University of Nicosia, MOOC in Digital Currency, “A brief history of money” with image: Lotus Head, CC BY-SA 3.0, wikimedia.org  
[^3]: Image: "Stone Money of Uap, Western Caroline Islands." - Dr. Caroline Furness Jayne took this photograph during a 1903 stay on Yap, Public domain, via Wikimedia Commons  
[^4]: [Wikipedia Rai stones](https://en.wikipedia.org/wiki/Rai_stones)  
[^5]: [University of Nicosia, Introduction to Digital Currencies, Session 1, p. 15]  
[^6]: [Debt to GDP ratio, JS Blokland](https://twitter.com/jsblokland/status/1362138620665221122?s=20)  
[^7]: Collusion, by Nomi Prins, Bold Type Books, 2019, p. 7.  
[^8]: Collusion, by Nomi Prins, Bold Type Books, 2019, p. xvii  
[^9]: [Monetary Base](https://www.investopedia.com/terms/m/monetarybase.asp)  
[^10]: [Global Monetary Base, Crypto Voices](https://cryptovoices.com/basemoney)  
[^11]: [FRED, M2 Money Stock](https://fred.stlouisfed.org/graph/?graph_id=248494)  
[^12]: [Lyn Alden, Ponzi scheme](https://www.lynalden.com/bitcoin-ponzi-scheme/)  
[^13]: [Lyn Alden](https://twitter.com/LynAldenContact/status/1362912907659522049?s=20)
[^14]: [US Consumer Price Index](https://fred.stlouisfed.org/series/CPIAUCSL)
[^15]: Collusion, by Nomi Prins, Bold Type Books, 2019, p. 253.
[^16]: Collusion, by Nomi Prins, Bold Type Books, 2019, p. 249.
[^17]: [Lyn Alden, The Structure of the Global Monetary System](https://www.lynalden.com/fraying-petrodollar-system/)
[^18]: [Lyn Alden, Petrodollar System (1974-Present)](https://www.lynalden.com/fraying-petrodollar-system/)
[^19]: Anita Posch
