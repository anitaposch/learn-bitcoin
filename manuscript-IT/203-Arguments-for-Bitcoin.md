## Argomenti pro Bitcoin
> "Bitcoin è un sistema _opt-in_. Sei tu che decidi di aderirvi. Sei tu che scegli quali app installare. Sei tu che decidi con chi interagire. Sei tu che scegli le regole del gioco col quale interagirai. Questo è il motivo per cui bitcoin vincerà. Offre l’innovazione che gli utenti vogliono e necessitano." - **Andreas M. Antonopoulos**

### Un cambiamento di paradigma
Mi ritengo una persona nativa della era digitale nel corpo di una della Gen X. Ricordo una vita senza Internet, e anche senza il videoregistratore. In Austria avevamo solamente un canale TV. I miei genitori ricevettero la linea telefonica quando avevo 12 anni. A 14 anni utilizzai un computer per la prima volta, e nel 1997 installai a casa la mia prima connessione Internet e l’email. Quello stesso anno c’era solamente 1 milione di siti web a livello globale, e né Google né Amazon esistevano internazionalmente.

Molti sminuirono Internet come una tendenza che sarebbe sparita. Nel 1995, l’astronomo e autore Clifford Stoll firmò un articolo per Newsweek intitolato "_Internet? Bah!_"

>"E poi c’è il cyberbusiness. Ci viene promesso di poter fare shopping istantaneamente – basta puntare il cursore e cliccare per fare grandi affari. Prenoteremo biglietti aerei tramite la rete, riserveremo cene al ristorante e negozieremo contratti di vendita. I punti vendita fisici diverranno obsoleti. Ma, dunque, come mai il centro commerciale locale in un pomeriggio fa volumi maggiori di quanto l’intero Internet riesca a fare in un mese? Se anche ci fosse un metodo affidabile per inviare denaro tramite l’Internet – metodo che non esiste – il sistema manca dell’ingrediente essenziale del capitalismo: i venditori." - **Clifford Stoll** [^56]

Saltiamo all’anno 2019 e Amazon è tra i primi dieci nella classifica delle società più grandi al mondo, Google e YouTube sono i motori di ricerca più grandi e ci sono 1.8 miliardi di siti web attivi. Il mio primo contatto con Bitcoin e le blockchain avvenne nell’aprile 2017 quando assistetti ad una conferenza di Shermin Voshmgir. Mi si è immediatamente accesa la lampadina. Dopo 20 anni di carriera come pianificatore territoriale divenni un imprenditore su Internet, e capii che Bitcoin è tanto importante quanto fu Internet nel 1997.

La scoperta di Bitcoin fu l’avvento di una tecnologia costruita su Internet, che utilizziamo per comunicare. L’Internet del denaro, che permette lo scambio di valore a livello globale senza confini. La comunicazione in Internet ha cambiato il mondo rilevantemente nelle ultime decadi. Quale pensi sarà l’impatto del libero movimento del valore? Bitcoin ed altri asset digitali pubblici ed aperti cambieranno le dinamiche di potere tra nazioni dato che è improvvisamente possibile muovere larghi importi di denaro in velocità, senza frizioni e senza contatto col sistema finanziario attuale.

Bitcoin è una nuova tecnologia. Se compariamo il suo sviluppo con quello di Internet, siamo esattamente al punto dove l’Internet era nel 1997.

### Favorire il cambiamento sociale

Le persone che vivono nel sistema democratico di nazioni sviluppate spesso liquidano Bitcoin come uno strumento per la speculazione e una minaccia per lo stato. Pertanto, alcuni ritengono che il suo consumo energetico sia un’irresponsabilità a danno dell’ambiente. Alcuni sostengono la causa della proibizione. Aspettati l’aumento di questo di tipo di critiche nei prossimi anni.

La popolazione mondiale ammonta a 7.8 miliardi. Solamente l’8.4% vive in stati democratici completi, il 41% in democrazie imperfette, il 15% in regimi ibridi e il 35.6% in regimi autoritari.

Più del 50% della popolazione mondiale vive in nazioni lontane da democrazie libere ed eque! 1.7 miliardi di persone non possiedono un conto corrente bancario e mai l’avranno. Bitcoin esiste per loro. [^57]

Sarà il contributo delle persone che vivono in Africa e Sud-America ad accelerare rilevantemente l’adozione di Bitcoin. I principali casi d’uso sono:

**Protezione dall’inflazione**  
La seguente tabella del Fondo Monetario Internazionale mostra in percentuale le variazioni dei valori annuali dei prezzi al consumo.  
![Inflation rate, average consumer prices, annual change in %](resources/_inflation-2021.png) [^58]

* Il Venezuela ha visto i prezzi aumentare del 5,500%. La sofferenza della gente è semplicemente inimmaginabile.
* In Sudan i prezzi sono aumentati del 200% nel solo 2021.
* Gli abitanti dello Zimbabwe hanno visto un raddoppio dei prezzi ad un tasso d’inflazione del 100% dal 2020 al 2021.
* L’FMI non ha dati che riguardano l’Argentina, ma sono stata resa edotta dall’ospite argentino del mio podcast, Franco Amati, che il tasso d’inflazione annuale era del 50%.
* La Nigeria ha visto un tasso d’inflazione del 16% nel 2020.
* Il tasso d’inflazione della Turchia nel 2020 era del 13.6%.

In Nigeria, dal maggio 2020 ad aprile 2021, il volume di scambio di bitcoin è aumentato del 40% da 287 milioni a 399 milioni. Un sondaggio del 2020 ha dimostrato che il 32% dei nigeriani intervistati hanno usato o possiedono criptovalute. Nel frattempo, in Paesi democratici sviluppati come la Germania e gli Stati Uniti, solamente il 5-6% ha usato o possiede criptovalute.

![Trading volume on P2P Bitcoin exchanges in Sub-Saharan countries from May 2020 to April 2021](resources/_Nigeria-trading-volume-BTC.png) [^59]

Considerando questi tassi d’inflazione annuali, la gente sa che deve conservare il proprio patrimonio in una valuta forte come il dollaro americano, o ancora meglio, Bitcoin. Se spieghi le differenze tra Bitcoin e le valute locali in questi Paesi, tutti comprendono immediatamente come e perché Bitcoin può costituire un valido supporto.

**Controllo del forex**

Paesi con economie deboli e democrazie imperfette controllano il mercato valutario per limitare ciò che loro definiscono una speculazione contro la loro moneta debole. Dal momento in cui i leader autoritari vogliono limitare e controllare le possibilità che gli individui eludano i loro sistemi oppressivi, applicano regolatori stringenti quali:

* Il controllo del capitale dell’Argentina permette la popolazione di cambiare un ammontare massimo di 200 dollari al mese dal peso argentino al dollaro americano.
* Un regolamento altrettanto severo viene applicato in Zimbabwe. Se amministri un’impresa e necessiti di importare beni devi chiedere alla banca centrale il permesso di inviare dollari americani all’estero. “Immaginiamo che sia nell’industria dell’energia solare e volessi acquistare 20 pannelli, al fine di poterli rivendere. Ho solamente 30 giorni per spendere i soldi che già ho. La banca centrale può anche prendersi tutto il tempo che vuole per concedermi solamente il permesso di rifornirmi. Questa è un’altra ragione del perché i dollari americani in contanti, le banconote fisiche, hanno così valore in Zimbabwe”, un ospite intervistato mi riferì a marzo 2020.

**Il sistema bancario non è disponibile o non funziona**  
* Le imprese locali dello Zimbabwe possono saldare un fornitore locale in dollari americani. Il fornitore dovrà liquidare quei dollari americani entro 30 giorni, altrimenti tale denaro verrà convertito automaticamente nel loro conto RTGS al tasso di cambio applicato dalla banca. Il dollaro RTGS è il nome della valuta dello Zimbabwe, il quale ha tassi d’inflazione rilevanti.
* Se acquisti valuta straniera presso una banca argentina viene applicato il tasso di cambio ufficiale della banca (che è favorevole per la banca, non per il cliente), e in aggiunta viene dedotta una tassa che ammonta al 65%.
* L’utilizzo del sistema bancario è molto burocratizzato anche nei paesi occidentali, ma la situazione è decisamente peggiore in questi paesi.

**Bonifici bancari**  
* Se ricevi denaro dall’estero tramite il sistema bancario tradizionale, verrà convertito in peso argentino al tasso di cambio ufficiale della banca ricevente. Ciò praticamente rappresenta una confisca del 30% del valore.
* Nel 2020 circa 1 miliardo di dollari americani sono stati bonificati in Zimbabwe. Più di un terzo della popolazione fa affidamento sui pagamenti di congiunti residenti all’estero. Molti abitanti dello Zimbabwe vivono in Sudafrica e di tutto il denaro inviato, il 20-30% viene perduto tra spese bancarie e tassi di cambio ufficiali applicati. [^60]

**Ostacoli per le donne**  
L’utilizzo di un conto corrente base va oltre la portata di circa un miliardo di donne nel mondo. Differenti gradi di disuguaglianza di genere permesse o obbligatorie per legge negano alle donne una partecipazione finanziaria in molti Paesi nel mondo. In base al Paese, le donne sono discriminate in materia di successione ereditaria, e sono obbligate ad ottenere il permesso da parte del proprio marito per lavorare, aprire un conto corrente, registrare un’azienda o firmare un contratto; a molte donne viene proibito l’accesso a certe professioni. Le donne potrebbero inoltre incontrare difficoltà nell’ottenimento di documentazione identificativa a causa di leggi preesistenti o adempimenti di registrazione restrittivi, e tale identificazione è comunemente una condizione all’uso di prodotti e servizi finanziari.

Ulteriori ostacoli che impediscono l’accesso di servizi finanziari alle donne sono il bisogno di percorrere lunghe distanze, il rischio di cadere vittime di un furto mentre si accede al proprio denaro, e mancanza di quella privacy che consentirebbe loro di proteggere i propri risparmi da persone terze.

"Più dell’80% della piccola impresa condotta da donne nell’area del Pacifico è rappresentata da piccoli mercatini,” afferma la Dott.ssa Sharman Stone, Ambasciatrice per le Donne dell’Australia. “Quando maneggiavano solamente denaro contante era estremamente pericoloso portarlo in casa, e conservarlo una volta arrivate." [^61] Con Bitcoin e criptovalute sono fisicamente più sicure, possono combattere l’inflazione e mantenere meglio il proprio denaro.

> Le donne costituiscono la maggioranza della popolazione del Kenya; svolgono il 70% del lavoro agricolo, ma possiedono meno dell’1% del terreno e controllano molto poco del reddito generato dal proprio lavoro. [^62]

Il 56% di tutti gli adulti non bancabili nel mondo sono donne. Tra i non bancabili, le donne sono sovra rappresentate nella maggioranza delle giurisdizioni. Ciò è vero anche in economie che hanno aumentato con successo le aperture dei conti corrente e che hanno una quota relativamente piccola di adulti che sono non bancabili. [^63] Negli Stati Uniti, Medio Oriente e Nord Africa, due terzi degli individui non bancabili sono donne.[^64]

Uno studio ha scoperto che in Kenya l’accesso ai servizi di denaro virtuale via cellulare forniscono grandi benefici, specialmente alle donne. Ha facilitato famiglie con capofamiglia femminile ad aumentare i loro risparmi per più di un quinto, permettendo a 185,000 donne di lasciare lavori di coltivazione e sviluppare imprese o attività di vendita al dettaglio, riducendo del 22% l’estrema povertà delle famiglie con capofamiglia femminile.

Servizi di denaro virtuale via cellulare come M-Pesa in Kenya o EcoCash in Zimbabwe hanno aumentato l’accesso a strumenti finanziari. Il problema è che questi sono servizi centralizzati di società private. Il governo può interferire, le transazioni possono essere censurate o i conti chiusi. Ad esempio, in luglio 2020 il governo dello Zimbabwe ha bloccato gli accrediti da conti EcoCash verso i conti correnti bancari, o le conversioni in contante.

I servizi finanziari possono inoltre aiutare le persone ad accumulare risparmi e aumentare la spesa dei beni necessari. I venditori del mercato in Kenya, in maggioranza donne, dopo essere stati forniti di conti deposito, sono stati in grado di aumentare i loro risparmi e a reinvestire nella loro impresa il 60% in più. Le famiglie con capofamiglia femminile in Nepal hanno speso il 15% in più in cibi nutrienti (carne e pesce) e il 20% in più in istruzione dopo aver ricevuto gratuitamente un conto deposito.  Inoltre, i coltivatori del Malawi in grado di depositare i loro guadagni nei conti deposito hanno speso il 13% in più in attrezzatura agricola, aumentando il valore del loro raccolto del 15%. [^65]

Bitcoin può diminuire il costo di ricevere pagamenti, consentendo alle persone di avere in mano un po’ più del proprio denaro. Mentre gli strumenti finanziari tradizionali richiedono un documento identificativo e una prova di residenza, l’uso di Bitcoin è aperto a chiunque. Pertanto, Bitcoin può supportare le donne nel conseguimento della libertà e dell’auto-sovranità.

Per ulteriori approfondimenti in merito alle condizioni di vita delle persone in Zimbabwe, e l’utilizzo nella vita reale di Bitcoin in Venezuela, Argentina, Afghanistan, Nigeria ecc., [ascolta le interviste nel mio podcast](https://anita.link/show). Rispetto i vantaggi per le donne nell'usare Bitcoin, visita la sezione “Women in Bitcoin".

### Lentamente, ma in sicurezza  
Una critica che si può sollevare allo sviluppo del software di Bitcoin è che sia lento e goffo. La realtà dimostra che la blockchain di Bitcoin è la più longeva e tecnicamente la più sicura. Non è mai stata compromessa da hacker o alterata. La ragione di ciò si basa sul fatto che la comunità di sviluppatori è indipendente e open-source, il cui interesse principale è contribuire a un bene sociale più ampio. Ascolta le interviste a [Adam Back](https://anita.link/12), [Gloria Zhao](https://anita.link/82), [Tim Akinbo](https://anita.link/63), [Amiti Uttawar](https://anita.link/62) o [Matt Corrallo](https://anita.link/19) per comprendere le ragioni e motivazioni della loro missione. In secondo luogo, il ritmo dello sviluppo del software è deliberatamente lento. Il motto della silicon Valley “Muoviti velocemente e rompi le cose” è l’esatto opposto di ciò che vorresti per un asset digitale da 600 miliardi di dollari americani che è software allo stesso tempo.

### Internet of Things  
Un sistema di denaro nativo dell’Internet come bitcoin può essere usato anche dalle macchine. Le automobili a guida automatica come anche i taxi automatici saranno in grado di ricaricarsi in autonomia alle colonnine e pagare automaticamente con bitcoin. Non è fantascienza, è l’immediato futuro. L’abitante del Kentucky Andy Schroder [carica la sua Tesla con micropagamenti in tempo reale da macchina a macchina tramite il Lightning Network di Bitcoin](http://andyschroder.com/DistributedCharge/). Questa non sarà l’unica innovazione che viene dall’intersezione di nuove tecnologie, denaro e comunicazione.

### Bitcoin, la scialuppa di salvataggio  
Come esposto nel primo capitolo, non è una questione di se il sistema finanziario attuale collasserà, ma quando. Ancora prima che l’epidemia del COVID-19 si diffuse globalmente nella primavera del 2020, le nazioni erano già in serio debito; gli effetti devastanti erano evidenti nella disparità economica globale e regionale. Per molti anni esperti hanno allertato il pubblico. Nel 2011 Simon Dixon aveva già previsto la Grande Crisi del 2020, Nomi Prins spiegò la collusione delle banche centrali nell’omonimo libro del 2018. Nel suo white paper, Satoshi Nakamoto cita la crisi finanziaria e i pericoli di un sistema monetario che si basa sul debito.

Bitcoin è denaro senza debito. Non si può gonfiarne la fornitura. È l’alternativa perfetta per uscire dal sistema fiat. Per difendersi contro questa crisi incombente, ha senso distribuire i propri investimenti tra più asset differenti e ridurre questo rischio sistemico. Oro, azioni, bond, proprietà immobiliari, orologi e auto d’epoca sono tra i più rinomati beni rifugio. Bitcoin è un bene rifugio digitale.

Quando amministratori delegati di società quotate in borsa come Elon Musk e Michael Saylor iniziano a spendere le loro riserve in dollari per acquistare bitcoin, hanno guadagnato il loro posto nella scialuppa di salvataggio rappresentata da Bitcoin. Bitcoin è stato creato per le persone. Per persone come me e te. La tua occasione per abbandonare la barca che affonda rappresentata dalle valute fiat è adesso. Non è troppo tardi, sei ancora in tempo.

### Bitcoin è un bene comune  
La rete di Bitcoin è un’infrastruttura pubblica; è una rete di comunicazioni decentralizzata che è in costante costruzione di fronte ai nostri occhi. Noi come individui non possiamo partecipare finanziariamente e direttamente per la costruzione di Internet. La maggioranza di noi non possiede azioni Apple, Google o Facebook. Molti ostacoli impediscono miliardi di persone dal poter investire in start-up. Bitcoin è aperta a tutti coloro vogliano investire nella sua infrastruttura. Puoi anche utilizzare l’esempio delle case per immaginare Bitcoin come proprietà digitale: ci sono solamente 21 milioni di case disponibili, puoi acquistare una frazione di una casa, fino anche solamente la maniglia di una porta.

### Bitcoin incoraggia il risparmio  
Bitcoin è l’ideale per un risparmio a lungo termine. Se credi che il valore si apprezzerà in futuro, sei incoraggiato a conservare i tuoi bitcoin e a non spenderli in cose che non sono realmente necessarie.

### Puoi permetterti Bitcoin  	
Non devi per forza acquistare un bitcoin intero. Un bitcoin è divisibile in cento milioni unità. L’unità più piccola è denominata “satoshi” – derivante dallo pseudonimo del fondatore, Satoshi Nakamoto. Puoi acquistare parti di bitcoin ed iniziare con soli 20 euro, ad esempio.

### Bitcoin e le funzioni del denaro  
Molti economisti accademici insistono nel fatto che Bitcoin non sia denaro in quanto non soddisfa i tre criteri funzionali che la moneta normalmente deve possedere. Tali funzioni sono state definite da William Stanley Jevons[^66] nel 1875, da allora la sua analisi trovò ampio spazio nei manuali di macroeconomia.

Secondo Jevons, Bitcoin è considerabile denaro solamente se soddisfa queste funzioni:
1. Riserva di valore – il valore deve rimanere stabile nel tempo
2. Mezzo di scambio – è ampiamento accettato in cambio di beni e servizi
3. Unità di conto – è impiegato come metro di prezzi, costi e profitti
Fonte: https://en.wikipedia.org/wiki/Money

**1. Riserva di valore**  
Le voci critiche di bitcoin dicono che non sia un bene rifugio in ragione della sua volatilità, che può portare a perdite a breve termine.  Ma come esposto nel capitolo 3.1, non è il caso nel lungo termine. Inoltre, metto in dubbio la definizione di “stabile nel tempo”. Qual è la forbice temporale? L’inflazione della valuta fiat in Austria è stata del 20% nella decade precedente. Le altre valute fiat come l’euro sono anch’esse riserve di valore inaffidabili per la medesima ragione.

**2. Mezzo di scambio**  
Puoi usare bitcoin come mezzo di scambio, qualora volessi. Certamente, al momento in cui scrivo, vi è solamente un numero esiguo di società, servizi e ristoranti che accettano bitcoin come metodo di pagamento. Tuttavia, potresti utilizzare altri strumenti e servizi per caricare bitcoin e spendere in contestuali fiat. Inoltre, ci sono molte società nell’ambiente bitcoin che accettano la criptovaluta e pagano gli stipendi in bitcoin.

**3. Unità di conto**  
La moneta fiat è l’unità di conto per decreto legislativo. Non abbiamo semplicemente altra scelta. Bitcoin si basa sull’uso volontario, è un sistema in cui uno decide in autonomia di parteciparvi; se speculiamo che il valore si apprezzerà, non spenderemo alcun bitcoin. Considerando che la volatilità di bitcoin si è ridotta nel tempo, un giorno questo valore si stabilizzerà e le persone inizieranno a spendere bitcoin. Anche prima di questa occorrenza, sempre più società inizieranno ad accettare bitcoin considerato il fatto che non perde valore ma, anzi, si apprezzerà.

Una nuova forma di denaro che non è imposta dall’alto ma a cui si decide volontariamente di prenderne parte deve superare alcune fasi: in primis deve diventare una riserva di valore. In seguito, la fiducia deve essere costruita, e la gente inizierà ad utilizzarlo come mezzo di scambio.  Solo allora verrà poi impiegato come unità di conto.

Liquidare Bitcoin poiché non soddisfa tutte le funzioni del denaro non centra il punto della questione.

### Confrontare le caratteristiche del denaro

Nel 2014 Ryan Walker riprese i concetti della selezione naturale darwiniana per comparare l’evoluzione di diverse forme di denaro. Lo schema sottostante mostra il livello per cui l’oro, valute fiat e bitcoin soddisfino le caratteristiche tradizionali del denaro (righe 1-8). Il rigo “Government issued” misura il livello di centralizzazione e controllo da parte delle autorità (riga 9).

> "L’avvento di valute basate sulla crittografia ha abilitato nuove caratteristiche chiave che prima non erano possibili per le forme tradizionali di denaro. Inoltre, è probabile che la realizzazione di tali caratteristiche avranno un impatto rilevante nell’ambito in cui queste valute competono. Le righe 10 e 11 comparano la specie della criptovaluta in relazione alle caratteristiche tradizionali e di nuova realizzazione del denaro." - **Ryan Walker**

![The traits of money](resources/_table-characteristics-money.PNG)[^67]
Il grafico mostra il livello per il quale l’oro, le valute fiat e le criptovalute soddisfino le caratteristiche tradizionali del denaro ed anche le nuove caratteristiche rese possibili dalla scoperta di Bitcoin.

Da come si può vedere, Bitcoin va oltre l'idea tradizionale di cosa sia il denaro. Si sta evolvendo in una dimensione completamente nuova di ciò che il denaro possa fare, e dal quale verranno sviluppate applicazioni in un futuro.

[^56]: [Clifford Stoll](https://www.newsweek.com/clifford-stoll-why-web-wont-be-nirvana-185306)  
[^57]: [Wikipedia, Democracy Index](https://en.wikipedia.org/wiki/Democracy_Index)  
[^58]: [International Monetary Fund, Inflation rate](https://www.imf.org/external/datamapper/PCPIPCH@WEO/OEMDC/ADVEC/WEOWORLD), requested on April 26th, 2021  
[^59]: [Trading volume on P2P Bitcoin exchanges in Sub-Saharan countries from May 2020 to April 2021](https://www.usefultulips.org/combined_Sub%20Saharan%20Africa_Page.html), requested on April 26th, 2021  
[^60]: [World Bank, Sending money from South Africa to Zimbabwe](https://remittanceprices.worldbank.org/en/corridor/South-Africa/Zimbabwe), requested on April 26th, 2021  
[^61]: [BNY Mellon Supports Global Push for Financial Gender Equality](https://www.bnymellon.com/us/en/about-us/newsroom/company-news/bny_mellon_supports_a_global_push_for_financial_gender_equality.html)  
[^62]:[Georgetown Journal of International Law](https://www.law.georgetown.edu/international-law-journal/wp-content/uploads/sites/21/2018/08/4-Kenya-Report-508.pdf)  
[^63]: [World Bank, Global ID Coverage, Barriers, and Use by the Numbers : An In-Depth Look at the 2017 ID4D-Findex Survey](https://globalfindex.worldbank.org/sites/globalfindex/files/chapters/2017%20Findex%20full%20report_chapter2.pdf)  
[^64]: [World Bank, The Little Data Book on Financial Inclusion 2018](https://openknowledge.worldbank.org/bitstream/handle/10986/29654/LDB-FinInclusion2018.pdf)  
[^65]: [World Bank, The Global Findex Database Measuring Financial Inclusion and the Fintech Revolution 2017](https://www.notion.so/Financial-Inclusion-feb3e3913cb042b9bc0ef525ad0f8272#f24c9e8d868e49fe9052c61ead55e080)  
[^66]: [William Stanley Jevons](https://en.wikipedia.org/wiki/William_Stanley_Jevons)  
[^67]: [Ryan Walker](https://www.coindesk.com/origins-money-darwin-evolution-cryptocurrency)  
