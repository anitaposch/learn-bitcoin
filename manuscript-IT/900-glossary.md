# Glossario

**Effetto Cantillon**
L’economista franco-irlandese Richard Cantillon suggerì che l’inflazione avviene gradualmente e che la nuova fornitura di denaro creata dalle banche ha un effetto localizzato sull’inflazione, originando effettivamente il concetto di denaro non neutrale. Inoltre, ipotizzò che i primi a ricevere nuova moneta godranno di qualità della vita più alta rispetto a coloro i quali saranno gli ultimi a riceverla.[^79]

**Banca centrale**
Una banca centrale, o autorità monetaria, è un’istituzione che gestisce la valuta e le politiche monetarie di uno stato o di un’unione monetaria, e sovrintende il sistema delle banche commerciali. [^80]

**Valuta**
Una valuta è un sistema di denaro di uso comune definito dai governi. Molte giurisdizioni definiscono la valuta nazionale come moneta a corso legale, è denaro legittimato al saldo del debito e non può essere rifiutato come mezzo di pagamento.

**Moneta fiat**
Una valuta (mezzo di scambio) stabilita come moneta, spesso da un regolamento governativo. La moneta fiat non ha valore intrinseco e non ha valore d’uso (utilità inerente, come può averla la pelle di mucca o di castoro). Ha valore solamente perché un governo mantiene tale valore, o perché le parti ingaggiate in uno scambio commerciale ne concordano il valore.[^81]
Tutte le valute di stato sono valute fiat. Dal 1971 le valute fiat non sono convertibili in oro. Il termine “fiat” deriva dal latino e significa “_e così sia_”.

**Riserva frazionaria**
La riserva frazionaria, praticata dalle banche commerciali del mondo, prevede che le banche accettino i depositi dai propri clienti ed eroghino un prestito, detenendo una riserva di ammontare pari solamente ad una frazione del deposito. Le riserve bancarie sono mantenute in contanti presso la banca oppure come una scrittura contabile del saldo presso la banca centrale. La banca centrale del Paese determina l’ammontare minimo richiesto degli asset liquidi che le banche devono obbligatoriamente mantenere, chiamato “obbligo di riserva” o “coefficiente di riserva”. Questo ammontare varia da Paese a Paese. A marzo 2020, il FED abolì l’obbligo di riserva a causa della pandemia. Canada, Regno Unito, Nuova Zelanda, Australia, Svezia e Hong Kong non hanno obbligo di riserva.

**Nodo Bitcoin**
Un nodo Bitcoin è un programma software che valida tutte le transazioni e i blocchi. Puoi eseguire un nodo Bitcoin nel tuo computer di casa o su un Raspberry Pi. Quasi tutti i nodi Bitcoin assistono la rete ad accettare le transazioni e i blocchi dagli altri nodi, validando transazioni e blocchi, e trasmettendole ad altri nodi. Sono una parte della rete peer-to-peer.

**Hasher**
Un dispositivo di computer specializzato, chiamato ASIC, che è usato esclusivamente per il mining di Bitcoin.

**Fondo Monetario Internazionale**
L’FMI è un’istituzione finanziaria internazionale di base a Washington, D.C., che consiste di 190 Paesi il cui scopo è promuovere la cooperazione monetaria globale, assicurare la stabilità finanziaria, facilitare il commercio internazionale, promuovere l’occupazione e la crescita economica sostenibile, ridurre la povertà nel mondo mentre è periodicamente dipendente dalla Banca Mondiale per finanziare le proprie risorse. Formatosi nel luglio 1944 con la conferenza di Bretton Woods scaturita dalle idee di Harry Dexter White e John Maynard Keynes, è stato formalmente istituito nel 1945 da 29 Stati Membri e con l’obiettivo di ristrutturare il sistema monetario internazionale. Oggi gioca un ruolo centrale nell’amministrazione degli squilibri della bilancia dei pagamenti e nella gestione delle crisi finanziarie internazionali. I Paesi contribuiscono a finanziare l’FMI sulla base di un sistema di quote, e dal quale possono attingere sottoforma di prestito in caso di difficoltà finanziaria. [^82]

**Prestatori di ultima istanza**
Un prestatore di ultima istanza è quell’istituzione del sistema finanziario che agisce in qualità di fornitore di liquidità a beneficio di un istituto finanziario incapace ad ottenere sufficiente liquidità nel mercato del prestito interbancario, ed altre fonti di approvvigionamento sono esaurite. Si tratta a tutti gli effetti di una garanzia governativa di liquidità a beneficio delle istituzioni finanziare. [^83]

**Base monetaria M0**
La base monetaria (M0) è l’ammontare totale di una valuta nella propria forma fisica di banconote e monete metalliche che sono in libera circolazione nelle mani del pubblico oppure sotto forma di depositi che le banche commerciali mantengono presso le riserve della banca centrale. [^84]

**Liquidità primaria M1**
M1 è un aggregatore che misura la massa monetaria che include valuta in forma fisica, depositi in conto corrente trasferibili a vista, traveller’s cheque e altri depositi facilmente convertibili in denaro contante. M1 non è inclusivo di asset finanziari quali banconote e monete depositate e le obbligazioni.[^85]

**Liquidità secondaria M2**
M2 è un aggregatore che misura la massa monetaria che include denaro contante, depositi facilmente convertibili in denaro contante, depositi in conto corrente trasferibili a vista, titoli del mercato monetario, fondi comuni di investimento. Questi asset finanziari sono meno liquidi rispetto all’M1 e meno adatti come mezzo di pagamento, tuttavia possono essere convertiti velocemente in denaro contante o depositi bancari. L’aggregato M2 viene analizzato con attenzione in quanto indicatore della massa monetaria e della inflazione futura, oltre che essere espressione degli obiettivi della politica monetaria di una banca centrale.[^86]

**Panopticon**
Il panopticon è un tipo di costruzione penitenziaria e un sistema di controllo progettato nel XVIII secolo dal filosofo e teorico sociale inglese Jeremy Bentham. Il concetto della progettazione è quello di permettere ad un singolo guardiano di poter osservare tutti i prigionieri senza che questi siano in grado di comprendere se siano controllati o meno.[^87]

**Rete peer-to-peer**
Un sistema di partecipanti equipotenti ed ugualmente privilegiati, pertanto privo di alcuna gerarchia nel network. La rete peer-to-peer di Bitcoin è un sistema decentralizzato di computer che eseguono il software di Bitcoin, validano le transazioni e le propagano.

**Reipotecazione**
La reipotecazione è una pratica in base alla quale banche ed intermediari finanziari utilizzano - per i propri scopi – asset depositati come garanzia dai loro clienti.

**Seed**
12-24 parole che nella maggioranza dei wallet disponibili nel mercato (wallet HD) producono le chiavi private/pubbliche che controllano i tuoi fondi nella blockchain. Chiunque in possesso del seed ha il controllo delle chiavi e, pertanto, dei fondi associati ai rispettivi indirizzi.

**Capitalismo della sorveglianza**
Termine coniato da Shoshana Zuboff. Descrive la sistematica mercificazione dei dati personali da parte di società centralizzate monopolistiche il cui intento principale è di trarne profitto.

**Wallet**
Software o hardware che gestisce i tuoi indirizzi e le chiavi private dei tuoi bitcoin. Usalo per inviare, ricevere e conservare i tuoi bitcoin.

[^79]: [Cantillon Effect on Wikipedia](https://en.wikipedia.org/wiki/Richard_Cantillon)  
[^80]: [Central bank on Wikipedia](https://en.wikipedia.org/wiki/Central_bank)  
[^81]: [Fiat money on Wikipedia](https://en.wikipedia.org/wiki/Fiat_money)  
[^82]: [IMF on Wikipedia](https://en.wikipedia.org/wiki/International_Monetary_Fund)  
[^83]: [Lender of last resort on Wikipedia](https://en.wikipedia.org/wiki/Lender_of_last_resort)  
[^84]: [Monetary Base](https://www.investopedia.com/terms/m/monetarybase.asp)  
[^85]: [M1 Money](https://www.investopedia.com/terms/m/m1.asp)  
[^86]: [M2 Money](https://www.investopedia.com/terms/m/m2.asp)  
[^87]: [Panopticon on Wikipedia](https://en.wikipedia.org/wiki/Panopticon)
