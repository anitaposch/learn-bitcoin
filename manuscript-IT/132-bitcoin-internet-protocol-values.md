## Bitcoin – Internet dei Valori

Bitcoin è molto di più di una moneta digitale o denaro nativo di Internet. È un’infrastruttura pubblica di Internet. È un protocollo di Internet tramite il quale vengono scambiati valori in computer operati da esseri umani, ma anche da macchine autonome.  Ad esempio, in futuro le automobili non solo si guideranno autonomamente, ma si auto navigheranno alla stazione di ricarica più vicina per ricaricarsi. In questo scenario, il pagamento è eseguito in automatico tramite bitcoin senza l’intervento manuale di nessuno.

Un protocollo regola lo scambio di informazioni o delle procedure. Il linguaggio è un protocollo. Quando parlo e prendo una pausa, il mio interlocutore comprende che ora è il suo turno per parlare. Ogni termine di una conversazione ha un significato, ogni espressione cambia il tono di una conversazione. Il protocollo del linguaggio umano regola la comunicazione tra due o più persone. Anche i computer parlano l’uno con l’altro. Ad esempio, i loro protocolli sono l‘SMTP per la trasmissione di email, l’FTP per l’invio di file, o l’HTTPS per visitare siti web. Il rispettivo protocollo determina come i dati vengono scambiati affinché ogni computer possa comprendere l’altro.

### Stack del protocollo Internet
Il protocollo di Bitcoin può essere comparato alla struttura dello stack del protocollo Internet.

![Bitcoin is a common good](assets/_Bitcoin-protocol.png) [^23]

La blockchain di Bitcoin è un nuovo protocollo Internet comparabile al protocollo TCP/IP, che è la base dell’Internet. Oltre alla blockchain di Bitcoin, il protocollo Bitcoin trasmette valore in bitcoin similmente al protocollo SMTP che permette l’invio di email. E inoltre, bitcoin è una applicazione comparabile a un software per email come Gmail o Outlook. Questo viene denominato il livello base di Bitcoin.

### Il Lightning Network

Possono essere costruiti ulteriori livelli oltre il livello base del protocollo, come il _Lightning Network_, operativo sin dal 2018. Questo è il motivo per il quale viene chiamato secondo livello, o protocollo livello due o _second layer_. Il Lightning Network abilita a rapidi pagamenti di piccolo importo, e allo stesso tempo consente di eseguire un ammontare illimitato di pagamenti al secondo. Ciò non è tecnicamente possibile al livello base di Bitcoin a causa della ristretta dimensione del blocco. Inoltre, provvede a fornire maggior privacy nell’utilizzo di bitcoin considerato che opera tramite canali di pagamento privati tra migliaia di nodi. I pagamenti Lightning balzano da un nodo all’altro, rendendo impossibile sapere chi è il mittente. Applicazioni come wallet, servizi di prestito ed altri, vengono costruiti sul protocollo Lightning, portando con sé le proprietà di sicurezza di Bitcoin.  

[^23]: Anita Posch inspired by [Melanie Swan](https://www.slideshare.net/lablogga/bitcoin-and-blockchain-explained-cryptocitizen-smartnetwork-trust)
